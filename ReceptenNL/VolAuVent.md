# Vol Au Vent
## Tijd en materiaal
* Mise-en-place: 20 min
* Bereiding: 4 uur
---
* Grote kookpot (7 liter)

## Ingrediënten
| Ingrediënt | Aantal | Kost |
|----------|-------------:|------:|
| Ui | 2 | €0.96 |
| Groene selder | 3 stengels | €0.27 |
| Wortel | 4 | €0.63 |
| Kip | 2 hele | €25.50 |
| Gemengd Gehakt | 1kg | €8.98 |
| (Parijse) Champignons | 1kg | €3.70 |
| Room | 50cl | €6.58 |
| Bakboter | 250gr | €1.08 |
| Bloem | 250gr | €0.22
| **TOTAAL** || **€47.92**|

*Deze hoeveelheid maakt gemakkelijk 10 porties, dus €4.79 per persoon.*

## Bereiding
* Snij de wortelen, ui en elder in grove stukken. Je hebt deze enkel nodig voorde bouillon en gaan we achteraf niet bijhouden.
* Snij de Champignons in schijfjes of kwartjes, afhankelijk van hoe groot ze zijn.

<img src="/Assets/Pictures/VolAuVent_miseenplace.png" width="300">

* Leg alle aromaten onderaan de pot, leg er de twee kippen op en vul de pot met koud water tot de kippen net onder staan.
* Zet op een laag vuur en laat aan het pruttelen komen. Laat het geheel een anderhalf uur sudderen.

<img src="/Assets/Pictures/VolAuVent_bouillon.png" width="300">

* Ondertussen maken we de gehaktballetjes klaar. Meng het gehakt met een eitje, chapelure, wat sojasaus en Worchestershiresaus en kruid af met peper, zout en wat Italiaanse Kruidenmix.

<img src="/Assets/Pictures/VolAuVent_Ballekes.png" width="300">

* Na anderhalf uur is het vlees van de kip gaar en gaan we het in zo groot mogelijke stukken van de beenderen halen.
* Al het afval mag terug de pot in en mag nog een uur of twee verder sudderen.

<img src="/Assets/Pictures/VolAuVent_splitsdekip.png" width="300">

* Het vlees mag je nu met de hand scheuren in de grootte dat je graag in je vol-au-vent hebt. Ik heb hier graag iets grotere stukken dan veel te klein. Doe dit ook echt met de hand zodat je zeker bent dat er geen kraakbeen of pezen meer achter blijven.
* Zet dit nu maar in de koelkast tot straks.

<img src="/Assets/Pictures/VolAuVent_gescheurdekip.png" width="300">

* Ondertussen kunnen we dan ook de champignons voorbereiden. Leg de champignons in een koude grote (diepe) pan met een klein beetje water. Echt niet veel, we willen gewoon dat we eerst de champignons wat kunnen stomen zonder aan te branden. Ze gaan ook zelf veel vocht afgeven.

<img src="/Assets/Pictures/VolAuVent_champignons1.png" width="300">

* Eens het water verdampt is gaan we een klein beetje olie toevoegen en lichtjes bruin bakken. Kruid gerust o0ok nu al bij met peper en zout en 1 of 2 teentjes geperste look.
* Zet dan opzij voor helemaal op het einde

<img src="/Assets/Pictures/VolAuVent_champignons2.png" width="300">

* Gezien we met warme bouillon werken, gaan we een koude roux maken door 200gr boter en 200gr bloem goed te mengen met elkaar.

<img src="/Assets/Pictures/VolAuVent_roux1.png" height="200"> <img src="/Assets/Pictures/VolAuVent_roux2.png" height="200">

* Filter de bouillon en doe er nu 2 Liter van terug in de pot en breng aan de kook. Gooi de ballekes één voor één in de kokende bouillon en wacht tot ze allemaal boven komen drijven. Dan neem je ze er terug uit.

<img src="/Assets/Pictures/VolAuVent_gekookteballekes.png" width="300">

* Zorg dat de bouillon goed kookt en voeg er al roerend de koude roux onder in stukken. Alles zal rustig smelten en laat een kleine 5 minuten doorkoken en indikken.
* Voeg er ondertussen ook de room aan toe.

<img src="/Assets/Pictures/VolAuVent_saus.png" width="300">

* Eens je saus de juiste consistentie heeft, proef en kruid af met peper en zout. Voeg nu de kip toe, de ballekes en de champignons.

<img src="/Assets/Pictures/VolAuVent.png" width="300">

## Serveren
* Optie: om een beetje kleur toe te voegen is het nooit een slecht gedacht om wat gekapte bladpeterselie toe te voegen net voor het serveren.

## Bronnen

* Methode om Champignons bruin te krijgen met water: Lan Dam in America's Test Kitchen [Youtube](https://youtu.be/rzL07v6w8AA?t=309)
