# Easy Ramen voor Twee
## Korte beschrijving
...

## Tijd en Materialen
Neem toch maar een dik uur in totaal tijd om dit rustig klaar te maken.
Het enige wat je nodig hebt van materiaal is 2 deftige kookpotten en een grote zeef.

## Ingrediënten
| Ingrediënt | Aantal | Kost |
|----------|-------------:|------:|
| Kippedijen | 2 | €0.00 |
| Ramen Noodles | 2 x 200gr | €0.00 |
| Verse Gember | 50gr | €0.00 |
| Lenteui | 3 stuks | €0.00 |
| Paksoi | 2 stuks | €0.00 |
| Miso pasta | 60gr | €0.00 |
| Sojasuas | 5cl | €0.00 |
| Eieren | 2 stuks | €0.00 |
| **TOTAAL** || **€5.00** |

Deze hoeveelheden zijn voor 2 grote kommen. Je kan de aantallen gemakkelijk delen en vermenigvuldigen per portie.

## Bereiding
### de dag ervoor
* Kook 2 eieren voor 6 à 7 minuten, laat afkoelen in koud water en pel ze.
* Leg de gekoelde eieren in een plastiek zakje met 5 cl soja saus en 5 cl water. Leg het zakje in de koelkast tot morgen.

### mise en place
* Kippedijen ontbenen en hou de beenderen bij 
* Haal de onderkant van de paksoi en de lenteuien
* Snij het groen van de lenteuitjes heel fijn en schuin en zet opzij
* Snij de helft van de gember in fijne plakjes, hoeft zelfs niet gepeld te zijn
* De rest van de gember mag wel gepeld worden en fijn gehakt

<img src="/Assets/Pictures/RamenVoorTwee_miseenplace.png" width="300">

### De bouillon
* Gooi de beenderen, de plakjes gember en de wortels van de lenteui en paksoi in een kookpot en giet 1 liter water over met een goede snuif zout
* Breng aan de kook en laat dan een goeie 30 minuten heel zachtjes pruttelen met open deksel

<img src="/Assets/Pictures/RamenVoorTwee_bouillon.png" width="300">

### De olie
* Strooi wat grof zout langs beide kanten van de kippedijen en zet 15 minuten opzij.
* Verwarm ondertussen de pot op een zacht vuur.
* Leg de kippedijen er droog in op de kant van het vel en laat zachtjes al het vet los komen van de kip. Laat gerust op het vel liggen tot het goed krokant is alvorens om te draaien om verder te garen. 

<img src="/Assets/Pictures/RamenVoorTwee_kip.png" width="300">

* Als de kip gaar is, haal je ze uit uit pan en voeg je de gehakte gember toe.
* Let op dat je dit niet aanbrandt. Het mag goed crispy en bruin worden maar niet aanbranden.
* Leg de gember nu ook opzij en laat zeker zoveel mogelijk vet in de pot.

<img src="/Assets/Pictures/RamenVoorTwee_gember.png" width="300">

### Miso Soep
* Voeg de miso pasta toe aan de pot en laat het twee minuten al roerend wat carameliseren in het vet.
* Nu gaan we stapsgewijs al roerend de bouillon inmengen. Niet te snel, anders krijg je geen goede consistentie.
* Zet je miso soep nu nog even opzij.

<img src="/Assets/Pictures/RamenVoorTwee_miso.png" width="300">

### Laatste stappen

* Giet terug wat warm water in dat potje van de bouillon en breng aan de kook. Je mag maar hoeft de gebruikte aromaten nog niet weg te gooien.
* Laat de paksoi 2 minuten blancheren in het hete water tot beetgaar en leg opzij.
* Kook hier nu je ramen in volgens het pakje. Als je aromaten er nog in liggen, kook je ramen dan in een zeef. Dat maakt het super gemakkelijk om die dan in je soep te leggen.

## Serveren
* Verdeel de miso soep over de twee kommen en leg er de ramen in langs één kant.
* Leg de paksoi er naast en vul verder aan met de kip, gesneden in de grootte dat je gemakkelijk kan eten, het eitje in de helft gesneden en werk af met de gesnipperde lenteui en die krokante stukjes gember.

<img src="/Assets/Pictures/RamenVoorTwee_kommetjes.png" width="300">

* Heb je het graag pikant, dan kan je er nog iets van chili vlokken of chiliolie aan toevoegen.

* Smakelijk!

## Inspiratie
* Pro Home Cooks - Youtube: [7 Ingredient Restaurant Style Ramen](https://www.youtube.com/watch?v=9gNIqtmYg5o)
